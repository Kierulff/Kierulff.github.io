---
title: "4: Semester - Ny afdeling: Projektering Thrigefirkanten- boligbyggeri 4+ etager"
excerpt: "Projektering Thrigefirkanten på 4 Semester."
header:
  image: assets/images/4.Semester/4semester.jpg
  teaser: assets/images/4.Semester/4semester.jpg
sidebar:
  - title: ""
    image: /assets/images/construction.gif
    image_alt: "logo"
gallery:
  - url: /assets/images/4.Semester/4semester.jpg
    image_path: assets/images/4.Semester/4semester.jpg
    alt: "image 1"

toc: true
toc_label: "Indholdsfortegnelse"
---


# Introduktion
Dette semesters projekt, grundet travlhed er blevet skrevet på hjemmesiden efter semesteret blev afsluttet. Derfor vil formidlingen af hjemmesiden være anderledes end de forhenværende.


På fjerde semester er jeg i gang med at beskæftige mig med boligbyggeri over fire etager med tilhørende erhvervslokaler. På dette semester kommer der til at være særligt fokus på projektering og projekteringsledelse. Vi vil hovedsageligt beskæftige os som konstruktører der arbejder i et ingeniørfirma.


Projektet er beliggende i Thrigefirkanten, som er et beboelsesområde inde i det centrale Odense. Vi arbejder fra projektforslagsfasen til og med planlægning af udbudsfasen, og skal derfor have i bagtankerne, hvordan materialer mm. skal oplagres og afleveres ude på byggepladsen. Samt skal der tages særligt hensyn til skel, matriklen, forurening, terrænregulering mm.

# Samarbejde og organisering
Dette semester er vi to klasser, som er blevet slået sammen på tværs af årgangen. Derfor fik vi en helt ny udfordring ved at skulle være sammen med nye gruppemedlemmer, som vi ikke førhen har kendt meget til. Gruppen jeg er endt ud med, består af en enkelt tidligere gruppemedlem samt to fra den anden klasse, som vi er blevet slået sammen med. 


Som en start har vi introduceret os selv til hinanden. Vi har arbejdet meget med at finde en vej frem, hvor vi kan lære hinanden at kende, samtidig med at holde det professionelt. Fordeling af arbejdsopgaver, organisering og kommunikation er noget af det, som vi som gruppe særligt skulle have fokus på i dette semester for at få alt til at spille. 


Vi afholdt meget hurtigt et gruppemøde og fik fortalt vores individuelle arbejdsstil, samt arbejdsmoral. Jeg personligt kan godt lide at holde et meget konstant arbejdsniveau og fordele mine arbejdsopgaver, så jeg ikke behøver at bruge 80 timer i ugen op til eksamen på at få styr på de sidste ting. I stedet for kan jeg bedre lide at have muligheden for at styre min arbejdstimer op til eksamen for at kunne øve og læse alt materiale igennem. 


Nogle af de andre, har ikke noget imod at arbejdsmængden bliver tungere desto tættere vi kom på eksamen. Dette var et af de scenarier, som vi skulle overkomme og organiserer os ud af som gruppe. 


I løbet af de første par uger fik vi organiseret os ret godt (ifølge mig). Jeg stod for at udarbejde en oversigtsplan over alle opgaver og tidsregistrerer i MS Project på vores arbejdstidsplan. Opgaverne blev fordelt ud fra, hvad den enkelte helst ville kaste sig ud i af udfordringer. Alle var åbne overfor at prøve noget nyt og roterer roller fra det forrige semester. Dette bidrog også til et godt samarbejde, da der var mulighed for at hente hjælp hos de medstuderende i gruppen i det emne, som man havde kastet sig ud i. 


Som gruppe var vi gode til at overholde ugentlige mødeaftaler og vidensdeling af dokumenter og generel viden og videns kilder. Vi arbejder med at vi i størst muligt omfang skulle arbejde to go to på opgaverne, så viden og dokumentationen ville blive så fyldestgørende som muligt. Derudover var der også kvalitetssikring via KS protokollen, samt overblik over opgavefordelingen i dokumentoversigten.  


Samarbejdet forløb forholdsvist smertefrit igennem hele semestret. Dette blev også afspejlet inde til eksamens refleksioner. Vi var den eneste gruppe, som var blevet sammensat på tværs af klasserne. 


# Opgave opstart 
Som start skulle opgaven granskes og en granskningsprotokol blev oprettet. Her blev der dokumenteret bygherrekrav, lokalplankrav mm. 


Derudover blev den indledende arbejdstidsplan og hovedtidsplan sat op. Dokumentoversigt mm. blev udarbejdet og generelle skabeloner og organisering kom på plads. 


Dette semester sætter stort fokus på kvalitetssikring og forståelse af de forskellige kvalitetssikringsdokumenter. Derfor blev der lagt meget energi i at undersøge b.la. værdibygs kvalitetssikrings metoder. 


Vi havde fået udleveret en lokalplan, ideforslag over rumdisponering og bebyggelsesareal, samt en IKT- procesmanual. 


På vores indledende møde fik vi i samarbejde gransket det udleverede materiale. Her havde vi særligt fokus på disponeringerne af rummene, samt niveauforskelle mellem etagerne. 


Derefter fik vi organiseret os, så en enkelt fik opsat de forskellige modeller i BIM, og andre fik undersøgt bebyggelsesareal, murmål mm. 


Alt den information vi fik skabt blev snakket om på det næste møde. Vi havde en opgave for om indretning af udendørsarealerne (jf. lokalplan og bygherre ønsker) samt bebyggelsesareal, netto og bruttoareal, som vi senere skulle introducere for klassen. 


# Projektering og projektledelse

## Projektering 
Dette semester havde meget stort fokus på projektering og projektledelse. Som en start blev vi introduceret af undervisningsteamet til en helt anderledes måde at projekterer på. Vi skulle arbejde med projektering i forbindelse med Vico Office. Vico Office er et program, der gør det muligt at projekterer i 4D. 4D i denne sammenhæng består af en tredimensionel projektering med en tidsplan på, som kan blive hentet ud fra den projekterede model. 


Derfor var det vigtigt at selve opbygningen inde i ark/kon modellen og de andre BIM modeller blev udført korrekt, så Vico Office kunne hente mængder ud fra de projekterede modeller. 


Vico Office baserer tidsplanen ud fra mængder. Dette kobler den sammen med de bøger, som også danner grundlag, for f.eks. Sigma. Prisbøgerne er dog ikke indeksreguleret, så dette skal man tage hensyn til i sine beregninger. 


Dette gør, at selve projekteringen skal være opdelt, som man bygger det. Denne form for projektering, afspejler den projektering, som forgår ” ude i den virkelige verden”. 


Derfor kan f.eks. en væg opdeles i to lag. 
-	Skalmuren og isolering
-	Den bærende mur

I virkeligheden er opbygningen af muren en smule mere kompleks end dette, da der også skal tilføjes installationer, brandsikringer, dampspærre og en indvendig gipsplade/ maling mm. 


Vico Office udregner ikke installationer ud fra de projekterede installationer, men ud fra et gennemsnit som er baseret på f.eks. gulvareal. 


Når væggen opdeles i lag på denne måde, så skal den selvfølgelig også projekteres i to lag. Dette vil også sige at det enkelte lag skal have hvert sit BIM nr. 


Alle bygningsdele skal før projektering tegnes min 1m2 i den udarbejdede Warehouse model. Et Warehouse er ikke projektspecifikt. 


Ud over denne lille ekstra udfordring som vi fik, så skal projekteringen følge. Molios tegningsstandarder, og andre standarder, som der tidligere er blevet arbejdet med. Ark/kon modellen skal koordineres med de yderligere modeller. 


Ud over denne nye tilgang til projektering, så skulle der arbejdes med projektering af curtain wall, saddeltag og fladt tag. Derudover skulle der arbejdes med skråvægge, terrænregulering, altaner og trapper. 


## Projekteringsledelse
Denne opgave er baseret på, at vi er bygningskonstruktører på en ingeniørtegnestue. 






