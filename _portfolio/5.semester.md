---
title: "5: Semester - Udveksling i Canada"
excerpt: "5. Semester - Udveksling i Canada"
header:
  image: assets/images/5.Semester/humber.jpg
  teaser: assets/images/5.Semester/humber.jpg
sidebar:
  - title: ""
    image: /assets/images/construction.gif
    image_alt: "logo"
gallery:
  - url: /assets/images/4.Semester/4semester.jpg
    image_path: assets/images/4.Semester/4semester.jpg
    alt: "image 1"

toc: true
toc_label: "Indholdsfortegnelse"
---



Dette semester har jeg valgt at tilbringe i Toronto, Canada på Humber College. Her vil jeg studere fra 1. august 2024 til 1 feb. 2025.

Grunden til at jeg har valgt dette er for at udfordre mig selv, både personligt og fagligt. Generelt er det akademiske niveau en smule lettere. Dog er der nogle klasser, som er meget specificerede, som man ikke kan få på samme måde hjemme i Danmark, og det er disse som jeg ser frem til.

En af de timer, som jeg regner med at få meget ud af, er BIM. BIM herovre er meget mere specificeret, og går meget mere i dybden med mange af funktionerne.

Jeg tager udelukkende fag fra 5 semester, for at have emnet renovation, som de også bliver undervist i derhjemme. Jeg ønsker at få meget af den samme viden, og har adgang til de læringsplatforme som der bliver brugt på UCL, så jeg kan følge med i undervisningen og de opgaver som de får.

## Personlige overvejelser

5 semester er det sidste ” rigtige” semester på uddannelsen, hvor vi modtager akademisk undervisning af lektorer. 6 semester vil være praktik og 7 semester skal der skrives bachelor samt udarbejdes et produkt.

## Fag

Alle fagene bliver undervist af professionelle som har en praksis som enten arkitekt eller ingeniør ved siden af at være underviser. Derfor er der mange af projekterne, som bliver udført, der er en hjælp til deres praksisser.

# BIM

BIM- Building information model har jeg valgt det højeste niveau som var muligt.

## 1 lektion

Som en start fik vi en garage, som var blevet tegnet og opført af vores underviser. Denne blev vi bedt om til vores bedste kundskab at projektere, som de CAD tegninger han havde udleveret. Denne opgave var en introopgave og skulle vise vores evner indenfor revit i løbet af 2 timer.

Nedenunder er opgaven vist, og hvor langt jeg nåede med opgaven.

For mig var noget af det sværeste at alt har et andet navn, og andre måleenheder. Bygningen er blevet opført i feet & inches, hvilket jeg ikke har arbejdet med, og derfor kunne det godt skabe lidt forvirring for mig imens jeg projekterede.

# Environmental systems

Environmental systems er et fag der omhandler energi i forbindelse med mekaniske installationer. Især HVAC systemet og dimensionering af rørstørrelser mm. er i fokus.

## Lektion 1

Den indledende lektion omhandlede introduktion til faget og til underviseren. Underviseren forklarede om GPA- Grade point system og hvordan opgave og pointfordelingen var på midterms og final exams.

Faget er gruppebaseret af grupper på 4 personer, og er meget tungt matematisk og engelsk. Der kommer en del små afleveringsopgaver som tæller i den overordnede karakter.

# D&D: Adaptive Reuse & Addition - ARC-300-0NB

Selve opgaven vi skal løse i dette semester omhandler en bygning, som er ejet af Humber College. Bygningen er på nuværende tidspunkt benyttet til undervisning og værksteder til b.la. tømrer og møbelsnedker uddannelserne.

Bygningen skal om designet i dette projekt til at blive til en ” Community Building”. Dette er en bygning som b.la. har en swimmingpool, som offentligheden kan bruge. Derudover skal der være lokaler, cafe og meget mere til de frivillige, der skal benytte bygningen.

Bygningen består af ca. 10.000 kvm fordelt på to etager.

Tegningerne for bygningen kan ses her. Tegningerne er arkitekttegningerne for As-Built

BILLEDE 1

## Uge 1

I uge 1 fik vi en hurtig introduktion til hinanden. Vi blev delt op i grupper, og fik uddelegeret opgaver mellem de forskellige grupper. Nogle grupper skal projektere den allerede eksisterende bygning i revit, så vi kan bruge den som udgangspunkt i semesteret. Andre grupper skal udarbejde analyser. Min gruppe blev tildelt at udarbejde en situationsplan.

Som en start lavede vi en lille ekskursion hen til bygningen, som skal renoveres. Vi gik rundt i bygningen og så alt det gode og dårlige som den have at tilbyde.

I lektionen efter fik vi en opsamling på, hvad indtrykkene af bygningen var.

Derudover fik vi introduktion til, de forskellige bæredygtigheds certificeringer, som findes her i Canada.

Efter timerne tog vi som gruppe en ekskursion hen til bygningen igen, for at opmåle distancer, som vi senere skal bruge til vores revit - site plan model.






