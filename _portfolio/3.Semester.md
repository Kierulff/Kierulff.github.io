---
title: "3: Semester - Projektering: Præfabrikeret erhversbyggeri"
excerpt: "Præfabrikeret erhversbyggeri på 3 Semester."
header:
  image: assets/images/3.Semester/FORSIDE.jpg
  teaser: assets/images/3.Semester/FORSIDE.jpg
sidebar:
  - title: "Rolle"
    image: /assets/images/construction.gif
    image_alt: "logo"
    text: "IKT Ansvarlig"
  - title: "Ansvarsområder"
    text: "Tekniske beregninger af vores konstruktion og de tilhørede tegninger"
gallery:
  - url: /assets/images/3.Semester/Billede1.png
    image_path: assets/images/3.Semester/Billede1.png
    alt: "image 1"
gallery3:
  - url: /assets/images/3.Semester/Billede 3.jpg
    image_path: assets/images/3.Semester/Billede 3.jpg
    alt: "image 3"
gallery5:
  - url: /assets/images/3.Semester/Billede 5.jpg
    image_path: assets/images/3.Semester/Billede 5.jpg
    alt: "image 5"
gallery6:
  - url: /assets/images/3.Semester/Billede 6.jpg
    image_path: assets/images/3.Semester/Billede 6.jpg
    alt: "image 6"
gallery7:
  - url: /assets/images/3.Semester/Billede 7.jpg
    image_path: assets/images/3.Semester/Billede 7.jpg
    alt: "image 7"
gallery12:
  - url: /assets/images/3.Semester/Billede 12.jpg
    image_path: assets/images/3.Semester/Billede 12.jpg
    alt: "image 12"
gallery13:
  - url: /assets/images/3.Semester/Billede 13.jpg
    image_path: assets/images/3.Semester/Billede 13.jpg
    alt: "image 13"
gallery14:
  - url: /assets/images/3.Semester/Billede 14.jpg
    image_path: assets/images/3.Semester/Billede 14.jpg
    alt: "image 14"
gallery15:
  - url: /assets/images/3.Semester/Billede M.jpg
    image_path: assets/images/3.Semester/Billede M.jpg
    alt: "image 15"
gallery16:
  - url: /assets/images/3.Semester/Billede L.jpg
    image_path: assets/images/3.Semester/Billede L.jpg
    alt: "image 16"
gallery17:
  - url: assets/images/3.Semester/tung.jpg
    image_path: assets/images/3.Semester/tung.jpg
    alt: "image 17"
gallery18:
  - url: /assets/images/3.Semester/Billede P.jpg
    image_path: assets/images/3.Semester/Billede P.jpg
    alt: "image 18"
gallery19:
  - url: /assets/images/3.Semester/byggeplads.jpeg
    image_path: assets/images/3.Semester/byggeplads.jpeg
    alt: "image 19"
gallery20:
  - url: assets/images/3.Semester/kran.jpg
    image_path: assets/images/3.Semester/kran.jpg
    alt: "image 20"
feature_row:
  - image_path: assets/images/3.Semester/tung_thumb.jpg
    excerpt: "Tryk på knappen for at downloade filerne for Udførselsfasen."
    url: "assets/images/3.Semester/Tung producent- Udførselsfasen.zip"
    btn_label: "Download"
    btn_class: "btn--success"
  - image_path: assets/images/3.Semester/general.jpg
    excerpt: "Tryk på knappen for at downloade filerne for selve projektet."
    url: "https://link.storjshare.io/s/jx64mnl63nk3kmuewpnxomusuowq/site-bucket%2FI3A1E23.zip?download=1"
    btn_label: "Download"
    btn_class: "btn--success"
toc: true
toc_label: "Indholdsfortegnelse"
---

På 3. semester beskæftigede jeg mig med projektering af et præfabrikeret erhvervsbyggeri. Her beskæftigede vi os som totalentreprenører med en konkurrence mod de andre grupper om et omvendt licitationsprojekt. Undervejs i projekteringen og udarbejdelsen af projektmaterialet, havde jeg bl.a. ansvaret for IKT og brand.

# Organisationsdiagram
{% include gallery caption="Organisationsdiagram for totalentreprenøren." %}

Det juridiske organisationsdiagram ovenover viser de største aktører indenfor en totalentreprise samt aftalevilkårene imellem aktørerne. 
## Bygherre organisation
Bygherre organisation består af bygherre samt bygherrerådgiver.
Bygherren er den fysiske eller juridiske person, der betaler for, at et bygge- og anlægsarbejde projekteres og udføres. Bygherre kan f.eks. være en enkeltperson, selskaber, offentlige og private virksomheder. I projektet på tredje semester er bygherre et selskab ved navn Tegn & Byg. 
Bygherrerådgiver skal varetage meget af den tekniske kommunikation mellem bygherre og totalentreprenøren. Bygherrerådgiver har ansvaret for, at bygherren rådgives korrekt og fyldestgørende i forhold til de regler der gælder for bygherren. Rådgiveren er ofte enten en arkitekt eller ingeniør, der i forvejen har kendskab til byggebranchen. Rådgiveren kan b.la. supplere bygherre med viden, udarbejde byggeprogram (dispositionsforslag mm.), og kan også bidrage med at finde rådgivere til projektet.
I nogle tilfælde er det også bygherre der udvælger byggelederen. Byggelederen har til ansvar at koordinere fagtilsyn, styrer udførselsfasen og sikre fremdrift. Byggelederen er ikke en del af bygherrens organisation. 

## Totalentreprenør
En totalentreprenør er et firma, der tilbyder totalentrepriser. Totalentreprenøren har et samlet rådgivende ansvar. Det er altså totalentreprenøren, der har overblikket over hele projektet og styrer både arkitekter, ingeniører og alle dem, der ellers er en del af byggeprojektet. Det er samtidig totalentreprenøren, som har kontakten med diverse underentreprenører og sørger for, at alt bliver klar til aflevering.
Totalentreprenøren benytter sig af totalrådgivning og er nogle de ”kan købe ude i byen” hvis de ikke selv ham dem. Totalrådgivning giver en stor fordel, når der skal styres detaljer og detail arbejdet. Totalrådgiverne står for at sikrer tidsplanen, sikre kvalitet, styrer økonomi, kontakt til bygherre, kontakt til myndigheder, koordinerer rådgivernes arbejder. 

### Fordele
-	Budgetsikkerhed (Bygherre kan få en fast pris fra én udbyder – og det betyder, at bygherren i princippet kan overrække en sum penge og vente på et færdigt byggeprojekt)
-	Tidseffektivt
-	Risikoallokering
-	Kræver ikke så mange styringsressourcer. (Bygherre har kun én kontaktperson og dermed mindskes risiko for misforståelser og forvirring i projektet)
### Risici
-	Totalentreprenør leverer laveste fællesnævner
-	Som bygherre har man ingen detailindflydelse
-	Totalentreprenøren medtager ikke alle udbudskrav.
-	For detaljeret projektering inden overdragelse til totalentreprenøren. 

# Standardvilkår
Standardaftaledokumenter, som regulerer retsforholdet mellem de parter, der vælger at bruge et af dem som grundlag for en aftale om f.eks. et byggeprojekt. 

Formålet med aftalesættene er, at de skal være med til at dække aftaleforholdet mellem en bygherre og en entreprenør eller rådgiver. De er så at sige en slags juridisk og aftalemæssig "tjekliste". AB bestemmelserne uddyber hvilke rettigheder og forpligtelser parterne har overfor hinanden under byggesagen og de tager stilling til en lang række forhold under byggesagen.

AB bestemmelserne regulerer b.la.: 
- Aftalegrundlaget (definitioner mv.)
- Sikkerhedsstillelse og forsikring
- Krav til arbejdets udførelse og tidsplan
- Ændringer i arbejdet
- Regler om betaling
- Merbetaling og besparelse
- Hvordan parterne skal forholde sig ved forsinkelse
- Hvornår der er ret til tidsfristforlængelse
- Risikoens overgang
- Fremgangsmåden ved aflevering
- Hvordan parterne skal forholde sig ved mangler og hvornår mangler foreligger
- Regler omkring afhjælpningsret og afhjælpningspligt
- 1 og 5 års eftersyn
- Hvornår en part kan ophæve aftalen
- Hvordan tvister skal håndteres (konfliktløsningstrappen)
- Voldgiftsklausul

Et særkende ved både AB 18 som ABT 18 er, at fordi aftaledokumenterne er udarbejdet af repræsentanter for både entreprenører og bygherrer, kan aftalesættene ikke fortolkes til skade for en af aftaleparterne.
Det er dette aftalegrundlag der danner grundlag for kontrakten mellem de forskellige aktører. Heri er der en masse bestemmelser, der angiver diverse regler, vedståelsesfrister mm. 


## ABT18
ABT står for står for Almindelige Betingelser for Totalentreprise. Totalentreprise er, når entreprenøren også medtager rådgiverdelen under sin entreprise eller sit arbejde. 

## ABR18
ABR 18, tidligere ABR 89, er Almindelige Bestemmelser for teknisk Rådgivning og bistand, som er et sæt juridiske aftalevilkår, der nærmere er udarbejdet til regulering af tekniske rådgivningsopgave på bygge- og anlægsområdet, se hertil også entreprise.

Dette er den rådgivning der ligger inden det fysiske byggeri går i gang.

ABR18 ligger mellem bygherre (betaleren) og rådgiveren (Ark, ing mf.) 

## AB18
AB18 er et standardiseret sæt aftalevilkår til brug for aftaler om arbejder og leverancer i bygge- og anlægsvirksomhed.

AB18 er oftest mellem rådgiver og entreprenørerne. AB18 definerer vilkårene for entreprenørerne og deres samarbejdspartnere.  
# Omvendt licitation
 Licitation betyder at noget går i udbud, og derved kan relevante aktører byde ind på det. Hvem der skal udføre byggeopgaven, bliver bestemt ved en licitation. 
Ved omvendt licitation har ordregiver (Tegn & Byg) allerede sat en pris på projektet. Her handler det om at bygherre kan vælge, hvilket af de projekter han bliver tilbudt ved licitationen, som han kan se størst potentiale i. 
Fra totalentreprenørens syn gælder det om at udbyde et projekt, som lever godt op til de ønsker og tanker, som bygherre har, indenfor det budget der er lagt. Derfor skal totalentreprenøren være sikker på sit materiale, når der bliver projekteret, for at der skal være nok penge til honorar mv. 
# Præfabrikerede elementer
Projektet her har stort fokus på at elementerne, som byggeriet opføres af, skal være præfabrikerede. 
Præfabrikation forbindes ofte med standardisering og masseproduktion, hvor der ligger en særlig tidsbesparende og økonomisk fordel. 
Præfabrikerede elementer er elementer, som fremstilles og samles på fabrik. Det kan både gøres som rumstore moduler eller som bygningsdele. Elementerne kan samles inde i en tør hal og på samlebånd, så det øger effektiviteten og prisen. Derudover ligger der nogle fordele i at der forekommer færre vejrligsdage, samt at elementerne kan være under produktion imens man påbegynder de *indledende spadestik* på byggepladsen.
## Tid og økonomi
For at forstå, hvorfor præfabrikerede elementer har betydning for tiden og økonomien skal man forstå, at tid koster penge (i mandetimer), så desto længere noget tager at lave, jo dyrere bliver det også at fremstille. Derfor er der en stor fordel i at producere elementerne i et kontrolleret miljø, hvor der er færre chancer for forsinkelse og fejl. 
Når der arbejdes med præfabrikerede elementer, er der mange færre samlinger og opbygninger der skal udføres på byggepladsen. Dette minimerer de risici der kan forekomme, da det arbejde der forekommer, er meget mere koncentreret. 
## Risici
En af de risici der er i præfabrikerede elementer, er at der kan forekomme ventetid fra producenten, og derfor skal der ligge en vis koordinering mellem udførslen samt produktionen af elementerne. For at undgå for stor en hvileperiode mellem projekteringsfasen og udførselsfasen bliver elementerne ofte send i tidligt udbud. 

# Selve projektet 
Projektet på dette semester består af 3 faser. 
Første fase er der blevet udleveret et byggeprogram, som der skal udarbejdes et dispositionsforslag til. 
Anden fase er fra det udarbejdede dispositionsforslag til projektforslaget. 
Tredje fase er udbudsprojektet. Denne fase er individuel. 
Under dette projekt arbejder vi i 6 mands grupper, hvor vi er fordelt ud på roller. Dette bliver gjort, for at vi får en bedre forståelse for koordinering og grænseflader. Derudover udvikler det mine samarbejdsevner, da der kan forekomme nogle uoverensstemmelser, som skal løses løbende. 
Bygherre kommer også løbende med ændringer, der skal indarbejdes i projektet. 
Bygherren, som er Tegn & Byg A/S, går meget op i det sociale ansvar. Han har derfor hyret en person med synsnedsættelse, samt en værkfører, som sidder i kørestol. Derfor skal der tages speciale tilsyn til disse personer. 
# Fase 1 - Dispositionsforslag
## Intern organisation
Som en begyndelse blev der udarbejdet et organisationsdiagram for at danne os et overblik over hvad en totalentreprenør egentlig er, og hvilke arbejdsvilkår der gælder mellem de forskellige aktører. Vi brugte diagrammet for at finde en sammenhæng mellem opgaveteksten, og hvordan vi skulle udarbejde den. 
Der blev udarbejdet en gruppekontrakt, for at sikrer at der ligger en bestemt standard bag projektet. Heri skulle der også indsættes de teamroller vi har fået via belbins-teamrollemodel og beskrive, hvordan vi som gruppe har vores styrker og svagheder. 
Gruppekontrakten danner grundlag for vores standarder og samarbejdsmetoder.

{% include gallery id="gallery3" %}

Vi fik en aftale op at køre, omkring at vores projekteringsmøder skulle op og køre en gang ugentligt. Dagsordenen på mødet kan ses ovenover. 
Møderne omfatter både, præstering, trivsel, vidensdeling, tidsstyring og forventningsafstemning. 
En enkelt person agerer mødeleder (ordstyrer) og er den der styrer, hvor meget det enkelte individ får lov til at sige, og hvornår diskussionerne skal stoppes mv. 
En enkelt person er referent og nedskriver det der bliver sagt på mødet.
En sidste er kvalitetssikrer og læser mødereferatet igennem, og ser om der er nogle vigtige pointer der mangler.

## Tidsplan
I gruppen er der blevet udarbejdet individuelle tidsplaner (ugeplaner) hvor der skal dokumenteres hvad man tror der vil skulle laves den kommende uge og hvor lang tid det vil tage at udføre opgaven. Derefter når de enkelte aktiviteter er udført skal timetallet noteres. Og det faktiske antal timer for hele ugen noteres ned.
Mine ugeplaner er vedhæftet herunder.
Ugeplanerne er en virkelig god måde at kunne se tilbage på de sidste par uger (eller semestret) og se hvorhenne ens timer er blevet lagt, og hvor jeg måske halter bagud. De giver et virkelig godt overblik over den arbejdsmængde jeg har lagt i projektet og er med til at give motivation for at ligge flere timer ind. Derudover lærer jeg en del om mig selv, og hvorhenne min motivation ligger. 
## Arbejdsgrundlag
### Opgavegrundlag
Grundlaget kan ses i de vedhæftede bilag. 
Til grundlag for denne opgave har vi fået et byggeprogram (tværfaglig opgave), hvortil der er tilhørende bilag, såsom et kort over grunden, tal og fakta om synshandicap mm. 
Derudover er der løbende blevet indsendt vigtige datoer for b.la. licitation. 
### Myndighedskrav
#### Molio & BR18 & ABR18 & ABT18
De almene gældende myndighedskrav gælder for dette projekt. 
Vores projekt bliver udarbejdet ud fra Molios standarder og opsætning. Mappestrukturen på projektweb skal følge Molio, A104 Dokumenthåndtering – R1.Juni2015, jf. eksemplet i kapitel 10.7. Informationshåndtering A104 og tegningsstandarder C203 bliver også benyttet i projektet


#### Lokalplan og P-strategi for Odense kommune.
Lokalplanen blev brugt som grundlag for især situationsplanen, i forhold til krav med forskellige opsætninger af veje og stier på grunden. Derudover er områdetypen også blevet defineret som EB- lettere industri og håndværksområde. 
 Lokalplanen angiver også maksimal størrelse og højde på bygningerne. *Inden for området til lettere industri og håndværk må højst 50% af den enkelte ejendom bebygges, og bygningernes rumfang må højt udgøre 3 m3/m2 af grundarealet. Bygningerne må ikke opføres højere end 12 m.* Derudover bliver der også angivet maksimalt støjniveau mv. 
P-strategien 

Der skal være etableret mindst 1 parkeringsplads til invalidebil. I øvrigt efter behov og mindst 1 plads pr. 50 parkeringspladser.
Der skal være etableret mindst 1 ladestation til el-biler. I øvrigt efter behov og mindst 1 pr. 50 parkeringspladser.
Kontor-, fabriks- og værkstedsbygninger, 1 p-plads pr. 50 kvm etageareal
Lagerbygninger, 1 p plads pr 100 kvm
Cykelparkeringer på grunden skal følge at 0,4-0,6 stativ pr. ansat, Ved flere ansatte end 9, dog overdækning af 6 stativer/10 ansatte for at tilgodese langtidsparkering.


### Alment teknisk fælleseje
Alment teknisk fælleseje er det der danner grundlaget for opgaven. De er med til at sikre at projektet både lever op til lovkrav samt at der kommer et erfaringsmæssigt grundlag for opgaven. Byggebranchen er ofte bygget på erfaringer, og derfor er det en god ide at bruge allerede testede og godkendte konstruktioner, for at være sikker på at de overholder alle krav. 

## Projektkontrol og kvalitetsniveau
Granskningslisten og kravlisten er i dette projekt blevet samlet til en liste. Det gøres for at holde øje med om de lovkrav, som er meget projektspecifikke opfyldes, samt den granskning der forekommer, overholder alle de krav der er i projektet. Det er en måde at samle alle grænseflader i et dokument.
Der arbejdes med kvalitetssikring via et internt dokument, der sikrer at mindst 2 personer har kvalitetssikret at dokumentet lever op til kravene. Kravene der kigges efter findes b.la. i en tjekliste fra værdibyg, samt kvalitetssikringsstandardlisten, som beskriver de basale ting, der skal være med i det enkelte dokument. 
I forhold til kvalitetsniveau, skal der leves op til kvalitetsniveau B. Dette skal gøres b.la. for at sikre at dem, som sidder i kørestol, har mulighed for at komme rundt i bygningen. I mange tilfælde vil der blive levet op til kvalitetsniveau A, for af fremme bygherres ”sociale bæredygtigheds princip”. Her er der b.la. blevet implementeret dørtrinshøjde på 0mm i de rum, hvor det findes nødvendigt. Derudover er mange af dørene selvåbende døre (aktivering via føler), og mange er udformet med en fri passagebredde på 1,07m for at kørestolsbrugerne kan passere dørene uhindret.
Derudover er elevatoren projekteret til at være 1,6 x 1,7 m og lever derfor op til kvalitetsniveau B

## Byggesystem
I dette projekt er der to forskellige byggesystemer. 
Bygherre har ønsket at produktionshallen skal bygges med et søjle-/dragesystem. Herimellem bliver der monteret præfabrikerede elementer af beton. Tagkonstruktionen består af TTS elementer og vaffelplader og afdækkes med tagpap. 
Administrationsbygningen vil blive opført af præfabrikerede trækassetter. 

## Projekterede arkitekttegninger
Ud fra byggeprogrammet ser tegningerne til projektet således ud:
{% include gallery id="gallery5" %}
Administrationsbygningen: tanken bag bygningen er at kunderne kan komme ind via showroomet, og se de forskellige elementer, som bygherre sælger. Showroomet skal have metalsøjler, der understøtter rummet. Søjlerne skal være af metal, for at repræsenterer, bygherres stålbranche. Derudover skal der være adgang fra showroomet til tegnestuen/kontoret, så det er let for sælger at komme ud til kunderne. Derudover skal der være let adgang til mødelokalet. 
Badeværelserne er indrettet med bruser, så folkene fra administrationsbygningen kan tage et bad, hvis de er cyklet på arbejde. Derudover skal badene også kunne bruges af arbejderne fra produktionshallen. 
Produktionshallen: Hallen er indrettet, så der er let adgang til værkførers kontor. Derudover skal hallen være søjlefri og have mulighed for at kunne udvides. Der er toiletter til de ansatte i produktionshallen og derudover er der et rengøringsrum, så det er let for rengøringen at skulle køre sin rengøringsvogn rundt mellem bygningerne. Der er derudover et vælfærdslokale til de ansatte. Derudover er rummet fyldt med to store porte til levering af gods fra lastbilerne, samt store vinduespartier, som skal bruges af de ansatte til at få en god forbindelse mellem inde og ude. 

Forberedelse til udvidelsen kan ske på følgende måder: Overdimensioner søjlen, så den kan holde til en udvidelse eller lav plads til at gøre fundamentet større, eller sørg for der er plads i fundamentet til at opføre endnu en søjle. 
Metoden for udvidelsen skal vælges senere hen i processen. 

Elevator, teknikskakt og trappe er ligger op og ned ad hinanden i bygningen. Teknikskakten er *gemt væk* bag elevatoren og der kan fås adgang til skakten via dørene på badeværelserne. Alle tre rum føres igennem alle etager og ender med at gå op over tag, hvor ventilationsagregatet og hejseudstyret er til hhv. elevator og teknikskakt. 

{% include gallery id="gallery6" %}
Administrationsbygning: Første sal er indrettet som en ”død” etage. Her er der plads til en masse opbevaring, samt funktioner, der ikke skal bruges til ophold. 
Her er der indrettet 5 toiletter, som de ansatte kan bruge. 
Produktionshallen: På denne etage er der en indskudt etage, som skal bruges til arkiv for produktionshallen. Rummet har adgang via en udvendig og en indvendig trappe, samt i den anden ende adgang til en mellemgang som fører over til administrationsbygningen. Denne adgang er skabt, for at værkføreren, som er kørestolsbruger kan bevæge sig frit mellem de to etager, ved at bruge elevatoren i administrationsbygningen. 
{% include gallery id="gallery7" %}
Administrationsbygning: Etagen her er projekteret med en stor kantine med fælleskøkken, samt direktør- og sekretærkontor.  Kontoerne ligger heroppe for at der er ro i de fleste timer af døgnet, samt at direktøren kan komme ud og socialisere sig med sine medarbejdere under pauserne. 
Produktionsbygningens tag har tagvinduer, for at sørge for at der kommer godt naturligt lys ind i bygningen året rundt. 
## Projekterede HVAC-principper
Dette er en smule forud for fasen. Der er blevet udarbejdet et principdiagram samt principtegning, for at få et overblik over hvor de forskellige installationer skal trækkes fra og til. 
Forkortelsen HVAC står for heating, ventilation, and air-conditioning

### Vand
Her er der b.la. blevet valgt, at vandrørene skal have fordeler rør ved den enkelte etage. Fjernvarmeunitten skal sidde nederst i teknikskakten. T- stykke sammenkoblingen kan tilgås via teknikskakten på den enkelte etage. 

### Afløb
Der udføres separat afløb til toiletterne i administrationsbygningen og produktionshallen samt showroom og håndvaske. Toiletterne i administrationsbygningen er projekteret til at ligge ovenpå hinanden for at få simplere rørføring, dette gør dog også at der er mulighed for at få en præfabrikeret badværelseskerne. 

### Ventilation 
Ventilationsagregatet skal ligge på loftet, for at spare på plads samt materialer. Service skal ske via den udvendige trappe. Dog skal vi være opmærksomme på, at da vi har mindre rørføring ved at vælge denne metode, så kan vi risikere dårligere lydisolering. 
Derudover skal der være 3 meter mellem indhentning og udblæs, for at lugten fra udblæs ikke trænger ind i ventilationssystemet igen. Der skal huskes at projekteres et afløb op til aggregatet. 
Arbejdstider for administrationsbygningen er mødetid kl 8-9 og hjem mellem 16-17
I produktionshallen møder alle kl 7 og går hjem kl 15.

### Varme
Varmen i administrationsbygningen bliver udført med radiatorer, da det er en billigere løsning, og bygherre ingen ønsker har til drift eller varmesystem. 
Varme i produktionshal kommer til at komme fra strålevarme. 

## Hovedtidsplan
I hovedtidsplanen skal bygherre oplyses om hvilke dage bygherre skal forholde sig til. Dette betyder at bygherre gerne vil vide, hvornår der er bygherremøder, samt hvornår projektet står færdigt. 
Billede 8 + billede 9 
Der vigtigste datoer for bygherre i denne fase er:
-	07-09-23, hvor der er licitation. Her skal bygherre underskrive kontrakt
-	22-09-23, Bygherre møde og afslutning på dispositionsforslag. 
-	03-02-25 Aflevering af projekt til bygherre. 

## Risikovurdering
Billede 10 
Risikovurderingen er baseret på selve projektet, men også de risici der er forbundet på at være en totalentreprenør. 
En risikovurdering er et dokument der giver overblik over hvad der kan gå galt i et projekt. Vurderingen er meget essentiel, da den kan danne et grundlag, for hvor stor en buffer man skal inkludere i sit projekt, samt hvilke forholdsregler man skal tage og ting man skal være ekstra opmærksom på. 
F.eks. er det meget essentielt med præfabrikeret byggeri, at man tager forbehold for producenternes leveringstid, og sørger for at tilpasse sig denne. 

## Økonomi 
Det vigtigste ved økonomien er at overholde den for at jeg som totalentreprenør kan tjene penge. 
For at jeg kan overholde økonomien er det vigtigste at forventnings afstemme med bygherre. Her skal der b.la. snakkes om bygherre leverancer, og hvem der skal montere leverancerne. Derudover skal der snakkes om forventninger til projektet og bygherres visioner for bygningerne. 
Derudover er det vigtigt at fastlægge et budget og indeksregulerer det. I projektet er hovedtidsplanen blevet indeksreguleret efter Dansk statistik. Der skal indeksreguleres efter projektet har være i gang i et år. Dette projekt med projektering tager ca. 1 år og 6mdr, og skal derfor reguleres undervejs. 
Billede 11
Billedtekst: Her ses vores indeksregulering samt budget.
Det er vigtigt at påpege at dette økonomiske overslag ikke er noget der skal vises til bygherre. 
# Fase 2 - Projektforslag

## Ændringer i projektet
Udleveret materiale:
*Der er påtænkes at ansætte 3 personer i produktionen med fysiske og psykiske lidelser, som kræver hvilerum til hver enkelt person efter hver 2 - 3 timers sammenhængende arbejde – hvile pausetid ca. 1 - 1½ time.*
*Derfor har bygherren tænkt sig, at der indrettes et afsnit med 4 rum til hvile. Hvilerummene indrettes med en liggeplads og en hvilestol pr. rum. Fælles gang med ophold og fælles toilet. Et af de fire hvilerum indrettes således at det kan anvendes af en kørestolsbruger.* *Afsnittet skal lydisoleret fra omkringliggende støjende aktiviteter. Bygningen (hvilerummene) skal/må ikke anvendes til natophold.*
*Bygherren vil se positivt på, om ovennævnte ændringer/tilføjelser kan inkorporeres i projektet. Bygherren ser frem til at totalentreprenøren kan finde acceptable løsninger af denne sene ændring i projektet, og ser frem til fremvisning af løsningerne på kommende bygherremøde.*
*Derudover er der ansat en ekstra salgsmedarbejder der er kørestolsbruger, vedkommende person bruger permanent speciel el-kørestol til ”alle” aktiviteter. Personen/brugeren har en speciel kassevogn til egen transport til og fra arbejde, hvor vedkommende kan blive siddende i kørestolen når vedkommende selv skal køre og styre kassevognen.*
*Spørgsmålet er her, er der afsat areal og plads til at vedkommende person kan være selvhjulpen i administrationsbygninger og anvende de påtænkte fællesarealer, som er indrettet til fælles personale ophold* 

# Selve projektet

## Byggesystem
Produktionshallen: Det førhen stillede krav om en søjle/drager system er blevet løst ved at bruge hammerhovedsøjler samt TTS-elementer med vaffelplader på. 
Hammerhovedsøjlerne er blevet valgt, da de vil kunne udformes således, at der vil kunne dannes en understøtning til traverskranen på selve søjlen. Derudover vil søjlen også kunne bære det indskudte dæk i samarbejde med de nedunderliggende vægge. TTS-elementerne kan spænde op til 36 meter, og da produktionshallen har et spænd på 26m er der mulighed for at udføre hallen søjlefri, og derved leve op til bygherres krav. 
For at køre et standardiseret projekt i forhold til præfabrikation vil vaffelpladerne have et mål på 2400mm i bredden. Dette betyder også at der skal være 2400mm mellem søjlerne, for at pladerne kan støtte sig på TTS-elementerne. Her får vi et problem i forhold til vores hejseport.
I forhold til udvidelse vil søjlerne på den sydlige facade være overdimensioneret, så der er mulighed for senere udvidelse af hallen. Grunden til at dette vælges, er grundet at hallen vil kunne udvides 100% i længderetningen og kun mellem 20/30% i bredden. Der er et ønske om at gøre det så let som muligt for bygherre at udvide senere hen. Bygningerne vil også blive placeret på grunden, så der tages hensyn til dette. 

## Projekterede arkitekttegninger
Da bygherre er kommet med ændringer i forhold til sidste fase, er de blevet indarbejdet i projektet. Informationsniveauet er LOD325 og skal dokumenteres i DIIKON.
Derudover er modulsystemet blevet opdateret og følger nu modulstandarden med 2400mm mellem hvert enkelte modul for at kunne blive tilpasset til mur mål. Derudover projekteres modullinjerne 8mm fra indersiden af elementerne, for at tilpasse tegningerne til betonbranchens standarder. 
Derfor er hele bygningen blevet om projekteret for at passe til de nye ændringer. Derudover bliver der nu arbejdet i 8 forskellige BIM-modeller, for at projektere mere realistisk. 
De otte modeller er: Ingeniør, arkitekt, landskab, HVAC, fællesmodel, koordinerende model, Warehouse og møbleringsmodel.  
Koten bliver arbejdet ud fra relativ 10000. 
Dette betyder også at modellen er blevet en smule større. 
Indsæt billede XX
Billedtekst: Arkitekttegning over første sal. 
Vi fik den ide, at hvilerummende, som kræver ro til dem, som har flexjob skulle ligge på den *døde* etage. Derfor har vi taget det gamle depotrum og om projekteret det til fire hvilerum i stedet. Grunden til at depotrummet er blevet valgt, er for at vi ikke kompromitterer konstruktionens statiske system. Mange af de vægge der er blevet sat, har vi bevidst sat ovenpå samme modullinje, så de vil kunne have en bærende funktion, ved at forankre dem i fundamentet. Depotrummet er blevet flyttet op i kantinen, da der var nok plads til at opføre det der, uden at gå på kompromis med bygherres krav om 45 personer i lokalet. Depotrummet er blevet placeret direkte ovenpå hvilerummende, så disse vægge også kan få en bærende funktion. 
Indervæggene i projektet fraviger fra bygherres ønsker, da de bliver udført i CLT og som træskelet konstruktion, men bygherre ønsker beton. Denne ændring vil gøre byggeriet lettere, samt udlede mindre C02, hvilket har betydning for de nye lovkrav, som der ønskes at være på forkant med, for at bygningen kan beholde sin værdi i fremtiden.
Det skal siges at der også fraviges fra bygherres ønske, da der ikke er projekteret en fællesgang med loungeområde. Bygherre har dog godkendt vores bygherrebrev, da bygherres ide om at gangen der skulle give ro er blevet løst på anderledes vis, men lever stadig op til bygherres ide.   
Indsæt billede YY 
Billedtekst: Arkitekttegning over anden sal. 

## Projekterede HVAC-principper

### Ventilation 
Ventilationen er blevet tegnet i revit i 3D. 
Grundlaget bag udregningerne til ventilationens dimensionering kan findes i de vedlagte dokumenter. 
Vedlagt er beregningerne til overtemperatur i showroomet og tegnestuen, hvor vi mente at der var størst chance for at der ville forekomme overtemperatur. Dokumentet er vores ”efter” beregninger hvor der er medberegnet hvilken type solafskærmning der skal være, for at lokalerne ikke oplever overtemperaturer. 
Derudover er der også vedhæftet ventilationsdimensionerings beregningerne, hvorfra dataene er blevet brugt til at dimensionere rørene inde i 3D modellen. 
Ventilationsrørene skal imellem etagerne føres ned igennem teknikskakterne. På selve etagerne skal rørene føres over det nedhængte loft. 
### Varme 
Administrationsbygningen skal opvarmes med radiatorer. Varmekilden til bygningen er fjernvarme. Varmerørene deler sig nederst i teknikskakten mellem varme og brugsvand. Varmerørene bliver ført igennem de bærende bjælkelag i konstruktionen. 

### LAR 
Der er endnu ikke taget stilling til om der skal være et LAR-projekt eller ej. 

## Brand 
Anvendelseskategori: 
-	Produktionshal: 1
-	Administrationsbygning:1
-	Mellemgang:1
Brandklasse: 
-	Produktionshal: 2
-	Administrationsbygning:2
-	Mellemgang:2
Risikoklasse: 
-	Produktionshal: 2
-	Administrationsbygning:2
-	Mellemgang:2

### Flugtvejsplan 
Jeg har udarbejdet flugtvejsplaner for alle etager i forhold til brand.
Billede flugtvejsplan 1
Billede flugtvejsplan 2 
Billede flugtvejsplan 3
På tegningerne er der angivet brandcelle og brandsektioner. Døre og redningsåbninger samt flugtvejsafstand. 
Derudover er der symboler, som markerer udgange, samt flugtvejsdøre. 
Brandmæssige enheder til personophold skal udføres med redningsåbninger svarende til én redningsåbning pr. påbegyndt 10 personer. Rum med personophold inkluderer: 
-	Produktionshallen
-	Værkførerkontor
-	Showroom
-	Tegnestue
-	Mødelokale 
-	Kontorer 
-	Kantine 
Flugtvejsafstanden må ikke overskride 25m fra rummets fjerneste beliggenhed til døren til en udgang. Derudover må afstanden heller ikke overskride 25m i selve flugtvejsgangen. 
Dørene der grænser op til flugtvejsgangen, skal minimum holde til samme mængde tid (EI), som den væg den er placeret i, eller som minimum EI230, dog er der ingen krav til vådrum, der grænser op til en flugtvejsgang. 
De overnævnte krav er overholdt, og det viser de overstående tegninger til bygningerne. 
Kilde: Brandsikring af byggeri, 3. udgave, april 2012, Rolf Knudsen, DBI Brandrådgivning  

## IKT
Information og kommunikationsteknologi.
I forhold til IKT benytter vi os af en IKT - procesmanual A402 og IKT-specifikationer A102a
A402- Procesmanualen hjælper med afstemninger af leverancer. Procesmanualen er med til at give fælles retningslinjer for det digitale samarbejde. 
IKT-specifikation A102 angiver krav til ydelsernes metoder, processer og standarder. IKT-specifikationerne er blevet gjort projektspecifikke. 
Med andre ord er specifikationerne en del af det tekniske fælleseje, og er en beskrivelse af hvordan man fordeler og udfører opgaverne. 

## Statik 
Konsekvensklasse: 
-	Produktionshal: CC2
-	Administrationsbygning:CC2
-	Mellemgang:CC1
Konstruktionsklasse: 
-	Produktionshal: KK1
-	Administrationsbygning:KK2
-	Mellemgang:KK1

### Forundersøgelser
Terrænkategorien er fastlagt til kategori III, da den indbyrdes afstand mellem beplantning, og det letter erhverv er mindre end 20 gange højden på forhindringerne. Terrænkategori 3 ”forstads- og industriområde” og basisvindhastigheden er på 24m/s. Orografifaktoren er lig 1,0 grundet det plane terræn. 
Grunden er placeret i Odense. Der er udført jordbundsundersøgelser, der viser at der kan funderes direkte i frostfri dybde i fast moræneler. 

### Snelast
For at finde snelasten skal man bruge formlen:

\\(S_{k1}=μ_i * C_e * C_t *S_k\\)
{: style="text-align: center;"}

| Formfaktor                  | \\(μ_1\\) | Bestemmes i tabel 4.8         |
| --------------------------- | --------- | ----------------------------- |
| Eksponerings Faktor         | \\(C_1\\) | \\(C_e=C_{top}*C_s\\)         | 
| Termisk faktor              | \\(C_t\\) | 1W/\\(m^2K\\)(sættes til 1,0) |
| Karakteristisk terrænværdig | \\(S_k\\) | 1,0kN/\\(m^2\\)               |

Snelasten finder man, da man vil sikre sig at huset kan holde til den ekstra last, der kan komme fra snevejr, uden at konstruktionen går i stykker. 

\\(C_e\\) skal bestemmes

\\(C_{top}\\) regnes til at være 1,0 da topografien ligger i et normalt afskærmet område. 

\\(C_s\\) regnes også for at være 1,0 da taget i denne konstruktion har en normal vandret udstrækning. 

\\(C_e = C_{top} * C_s\\)
{: style="text-align: center;"}
\\(C_e = 1 * 1 = 1\\)
{: style="text-align: center;"}

| Taghældning \\(a\\) | \\(μ_1\\)            |
| ------------------- | -------------------- |
| \\(0°≤ 30°\\)       | 0,8                  |
| \\(30° < a < 60°\\) | \\(0,8(60 - a)/30\\) |
| \\(a≥ 60°\\)        | 0,0                  | 



Tagkonstruktionen for produktionshallen består af et saddeltag med hældning på  10° 

{% include gallery id="gallery12" %}

Formfaktor for hældning på 10°:

\\(0°≤ a ≤ 30°\\) 
{: style="text-align: center;"}
\\(μ_1 = 0,8kN/m^2 = S_{k1}\\)
{: style="text-align: center;"}

Tagkonstruktionen for mellemgangen består af et tag med ensidig hældning på  10°

{% include gallery id="gallery13" %}

Formfaktor for hældning på 10°:

\\(0°≤ a ≤ 30°\\) 
{: style="text-align: center;"}
\\(μ_1 = 0,8kN/m^2 = S_{k2}\\)
{: style="text-align: center;"}

Tagkonstruktionen for administrationsbygningen består af et tag med ensidig hældning på  2,5° 

{% include gallery id="gallery14" %}

Formfaktor for hældning på 2,5°:

\\(0°≤ a ≤ 30°\\) 
{: style="text-align: center;"}
\\(μ_1 = 0,8kN/m^2 = S_{k2}\\)
{: style="text-align: center;"}

*Snelasten på tagene bestemmes*

\\(S =μ_1 * μ_2 * C_e * C_t * S_k \\)    
{: style="text-align: center;"}

**Produktionshal:**

\\(S_{k1} = 0,8 * 1 * 1 * \frac{1kN}{m^2} = 0,8kN/m^2 \\) 

**Mellemgang:**

\\(S_{k2} = 0,8 * 1 * 1 * \frac{1kN}{m^2} = 0,8kN/m^2 \\)

**Administrationsbygning:**

\\(S_{k3} = 0,8 * 1 * 1 * \frac{1kN}{m^2} = 0,8kN/m^2 \\)

Alle tilfælde af snelast er simple tilfælde. 


# Fase 3 - Udførselsprojekt

## Tunge elementer
I denne fast skulle vi arbejde individuelt omkring et udførselsprojekt. Jeg skulle personligt arbejde som tung element producent. 
Opgavegrundlaget i denne fase var b.la. A113 model 5 (Fordeling af projekteringsydelser og ansvar med leverance og montage af elementer af beton og letklinkerbeton)

### Montageplan 


{% include gallery id="gallery15" %}

Produktionshallen består af et bærende søjle-/bjælkesystem af beton. Søjlerne bliver ind spændt i et A fundament. Der overfører lasterne i OSBL. Bjælkerne i systemet er TTS- ribbepladerne, som er svejset sammen i bunden og støbt sammen i toppen for at kunne optage eventuelle vrid, samt for at sikre bygningen. 


Montageplanen, skal koble leverandør og projekterendes oplysninger sammen til en entydig plan for hvordan montagen praktisk kan afvikles. Der er beskrevet en rækkefølge, som montageentreprenøren skal følge, Som start monteres søjler, bjælker, TTS og vaffel for at danne tag til støbning af fundament. Så støbes fundamentet og til sidst monteres ydervægselementerne. 


De ansvar og pligter jeg har som leverandør er b.la. at alle elementer skal være identificerbare, det er blevet gjort ved at udarbejde elementnummer og type til det enkelte element, som kan findes her på montageplanen og mål mv er angivet i elementoversigts tegningerne.


### Leveranceplan

{% include gallery id="gallery16" %}


{% include gallery id="gallery17" %}

Leveranceplanen der er udarbejdet, skal være med til at reducere oplagring på pladsen, ved at den enkelte levering kommer indenfor et angivet tidsrum, hvor der er sørget for at entreprenørerne har den nødvendige tid til at afmontere og montere læsset på byggegruben. 


Tidsrummet hjælper med at forhindre oplagring, da det sørger for at selvom der er en vogn der sidder fast i trafikken, at der er beregnet spildtid ind for det enkelte, læs så det ikke forhindrer flowet på byggepladsen. Derudover vil der på denne måde også være en reduktion af arbejdsulykker relateret til intern flytning af materialer, samt en reduktion af materialeskader.


Leveranceplanen angiver alle elementer, som tung producent er ansvarlig for. Dette inkluderer også A-fundamenter, samt betonklodser til rørstøtter. Derudover angiver planen vægt pr element, vægt pr lastbil, last nr. element type, element nr. og type nr., samt mål, bilag med pakkeplan og tidsrum lastbilen skal levere diverse elementer i. 


Leveranceplanen er udarbejdet, så det er koordineret med arbejdstidsplanen, og dokumentationen er også angivet i montageplanen. 


Alle dokumenter har en eller anden form for forbindelse imellem dem. F.eks. har leveranceplanen en forbindelse til byggepladsen (rød tråd) da lastbilerne, skal kunne køre ind og aflevere elementerne, samt afmontere dem et sted, her er der angivet på byggepladsplanen, hvor man kan aflæsse div elementer samt oplagre materialer.

#### Kontrolplan
{% include gallery id="gallery18" %}

Ud fra kontrolplanen har jeg udarbejdet et procesdiagram, der anviser hvad der sker hvis KS bliver enten afvist eller godkendt, samt hvor langt inde i KS processen man er nået. Dette kræver at fagtilsynet kommer ud på byggepladsen hver dag og afklarer eventuelle spørgsmål og er i dialog med entreprenørende for at finde de steder der kræver særlig opmærksomhed. 


I dette projekt ville det kunne være sammenstøbning af KBE- bjælken og TTS elementet, da de to elementer både skal støbes og svejses sammen, som kræver koordinering mellem fagentreprenørerne. 


Kontrolplanen angiver hvad der skal tjekkes i et sprog, hvor fag entreprenørerne også skal kunne forstå hvad der skal tjekkes uden at skulle slå op i mange forskellige dokumenter. 
Dette gør min kontrolplan ikke og kan derfor godt forveksles med en udbudskontrolplan. 


#### Byggepladsplan
{% include gallery id="gallery19" %}


Anhugningsarbejdet skal tilrettelægges, så hverken anhugger eller andre udsættes for fare, og hverken hejseredskab eller anhugningsmateriel bliver overbelastet eller beskadiget. Det bliver bla. Gjort ved at afskærme løfteområdet som vist på billedet.
{% include gallery id="gallery20" %}


Byggepladsplanen hænger b.la. sammen med montagebeskrivelsen, hvor der er beskrevet: 
Jf. montagebeskrivelsen: 
-	Afskærmning af områder i løftezonen
-	Der skal tages hensyn til midlertidige understøtninger.
-	Løft skal ske forsvarligt
Disse er angivet på selve byggepladsplanen. Ved modtagelsen af betonelementer skal det sikres at elementerne bliver tjekket jf. kontrolplanen før der foretages yderligere. Ved midlertidig opbevaring sikres elementerne med korrekt understøtning jf. montagevejledningen. 

Græsarmeringen er lagt samtidigt med byggegruben for at sørge for at mobilkranen kan komme rundt om bygningen
Derudover er der angiver hjertestarter jf. PSS. Materialesorteringen sker for at have en grønnere byggeplads, hvor materialerne kan genanvendes ved b.la. at sendes til skoler som kan genbruge dem i deres kreative klubber. 

Byggeledelsen er placeret ved hovedindgangen for at sørge for at alle ved hvor de befindes sig, samt hvor førstehjælpsudstyret er. 
Oversigtsplan skal op ved indgangene til byggepladsen og indgangen til de individuelle bygninger på pladsen. 
Hele pladsen skal spærres af, så civile ikke kan tilgå den og komme til skade. 

#### Dokumenter
Disse dokumenter er låst, og kan kun låses op med en kode, hvis du vil have adgang til dokumenterne, så skriv til mig.
Kontaktinformationen findes i fanen øverst ”Om mig”

{% include feature_row %}




