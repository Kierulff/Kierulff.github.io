---
title: "KF webinar - Brandlukninger"
categories:
  - Webinar
tags:
  - virksomhed
  - projektering
  - KF
  - Brand
  - Brandlukninger 
  - ScandiSupply
---

![logo](/assets/images/logo1.png)

D. 20. september deltog jeg i KF’s webinar om brandlukninger. Her var det en repræsentant fra Scandi Supply (passiv brandsikring), der b.la. snakkede om både hvordan man projekterede og eftertjekkede brandlukninger. 

Brandlukninger er et meget specialiseret emne, og ikke noget vi har haft undervisning om på campus, men er dog et emne, som jeg personligt syntes er interessant og sjovt at tage fat på. Jeg kastede mig selv ud på dybt vand ved at deltage i dette webinar, men jeg fik meget ud af deltagelsen. Jeg blev introduceret til; 
- Produkter til lineære fuger 
- Brandskalering 
- Brandlukning,
- Fejl og top 10 fravigelser, 
- Selvstændige brandlukninger, 
- Systemlukninger, 
- Ende konfigurationer, 
- Isoleringsmaterialer og densitet.

Her lærte jeg b.la.: 
-	Der findes en- og tokomponent skum
-	E+I ved brandlukninger må maksimalt være 140 grader i gennemsnit og 180 grader i peak. 
-	Der bruges standarderne EN 1366-3 og EN 13501-2 samt EAD 35 0454-00-1104. 
-	Den ueksponerede side bliver ikke betænkt i forbindelse med brandlukninger.
-	 For at en brandlukning skal være godkendt må der ikke være flere rør i en brandlukning. 
-	Systemluk kan godt projekteres som brandgips.
-	Når der bliver projekteret, skal man være særligt opmærksom på både at opfylde producentens og brandkravets løsning, for at brandsikkerheden er i orden.
-	Brandisolering forgår altid nedefra. 
-	I forhold til grænseflader er det vigtigt at ligge mærke til, at selvom man som rådgiver beskriver produkterne rigtigt, kan der være små ting, såsom når entreprenøren vælger klassificeret EI60 gipslag, er det måske kun et lag der bliver bygget, hvor løsningerne til installationerne er kun godkendt og afprøvet i en konstruktion med 2 lag gips. 
-	I forhold til drift af brandlukninger skal der kun efterses de synlige lukninger. Der ligger nogle problematikker i, at når materialerne har udtjent deres levetid, hvordan man skal skifte dem, uden at det kommer til at koste en formue. 
-	Man skal være opmærksom på disponering af teknikskakten, da der er er krav til b.la. afstand for at leve op til BR18, f.eks. §114 ”Gennemføringer i brandadskillende bygningsdele skal udføres, så bygningsdelenes brandtekniske egenskaber ikke forringes”

Jeg er i gang med at udvikle en dybere forståelse for de overnævnte emner, da jeg først lige har skrabet overfladen. 
